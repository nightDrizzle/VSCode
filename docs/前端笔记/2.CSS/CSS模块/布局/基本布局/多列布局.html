<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Document</title>
  <style>
    section {
      height: 700px;
      background-color: lawngreen;
      /*元素的列数*/
      column-count: 2;
      /*每列之间的间隔*/
      column-gap: 100px;
      /*设置列与列之间的直线（column-rule-width，column-rule-style ， column-rule-color的集合）*/
      column-rule: 3px solid red;
      /*如何填充列（balance：列长短尽可能一致，atuo:列顺序填充）*/
      column-fill: auto;
    }

    .content {
      column-count: 3;
      /*设置列与列之间的直线的颜色*/
      column-rule-color: blue;
      /*设置列与列之间的直线的大小*/
      column-rule-width: 5px;
      /*设置列与列之间的直线的样式*/
      column-rule-style: dotted;
    }

    h1 {
      /*让一个元素跨越所有的列*/
      column-span: all;
    }
  </style>
</head>

<body>
  <section class="box">
    <h1>滕王阁序</h1>
    <p class="content">
      豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。

      时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。

      披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。

      遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？

      嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！

      勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？

      呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：
      滕王高阁临江渚，佩玉鸣鸾罢歌舞。

      画栋朝飞南浦云，珠帘暮卷西山雨。

      闲云潭影日悠悠，物换星移几度秋。

      阁中帝子今何在？槛外长江空自流。
    </p>
    <p>
      王勃（约650年～约676年），字子安，绛州龙门县（今山西省河津市）人。唐朝文学家，儒客大家，文中子王通之孙，与杨炯、卢照邻、骆宾王共称“初唐四杰”。
      王勃聪敏好学，六岁能文，下笔流畅，被赞为“神童”。九岁时，读秘书监颜师古《汉书注》，作《指瑕》十卷，以纠正其错。十六岁时，进士及第，授朝散郎、沛王（李贤）府文学。写作《斗鸡檄》，坐罪免官。游览巴蜀山川景物，创作大量诗文。返回长安后，授虢州参军，私杀官奴，二次被贬。
      上元三年（676年）八月，王勃自交趾探望父亲返回时，渡海溺水，惊悸而死。擅长五律和五绝，著有《王子安集》等。
    </p>

  </section>
</body>

</html>